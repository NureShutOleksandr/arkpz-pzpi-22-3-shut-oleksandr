Харківський національний університет радіоелектроніки
Факультет комп'ютерних наук
Катедра програмної інженерії



ЗВІТ
до лабораторної роботи №1
з дисципліни  «Аналіз та рефакторинг коду»
на тему: «РОЗРОБКА VISION & SCOPE»




Виконав
ст. гр. ПЗПІ-22-3
Шуть Олександр Вікторович

Перевірив
ст. викладач катедри ПІ
Сокорчук Ігор Петрович





Харків 2024
1 МЕТА РОБОТИ

     Метою даної лабораторної роботи є розробка документа Vision and Scope для програмної системи кліматичного комфорту та психоемоційного балансу.

2 ХІД РОБОТИ

     Під час виконання роботи було сформульовано ключові вимоги до програмної системи кліматичного комфорту та психоемоційної стабільності. Здійснено огляд таких існуючих рішень, як Awair, Netatmo Healthy Home Coach та IQAir AirVisual Pro, що дозволило проаналізувати їхні можливості та обмеження, а також виявити недоліки в здатності пристосовуватися до підтримки емоційного комфорту користувачів залежно від умов мікроклімату.
     Було зосереджено увагу на основних функціональних можливостях, таких як контроль параметрів якості повітря, автоматичне регулювання мікроклімату, аналіз взаємозв'язку між умовами середовища та психологічним станом користувача, а також надання персональних рекомендацій для підвищення рівня комфорту. Також був розроблений документ Vision and Scope, що деталізує концепцію системи. Даний документ наведено у додатку А.

ВИСНОВКИ

У результаті виконання лабораторної роботи були вивчені основні вимоги до програмної системи кліматичного комфорту та психоемоційного балансу. Аналіз існуючих рішень, таких як Awair, Netatmo Healthy Home Coach та IQAir AirVisual Pro, дозволив оцінити їхні сильні сторони та обмеження, що допомогло визначити напрями для вдосконалення нашої системи з урахуванням психоемоційного стану користувачів.
     Було розглянуто ключові функціональні можливості, зокрема моніторинг параметрів мікроклімату, автоматизоване регулювання повітря, аналіз взаємозв’язку умов у приміщенні з емоційним самопочуттям користувача та надання персональних рекомендацій для досягнення максимального комфорту. Крім того, створено документ Vision and Scope, який відображає бачення розвитку системи та її потенціал у покращенні якості життя користувачів шляхом інтеграції технологій моніторингу клімату з психоемоційною підтримкою.
ДОДАТОК А
Vision and Scope документ

Vision and Scope Document
for
Програмна система для кліматичного комфорту та психоемоційного балансу
Version 1.0 approved
Prepared by Шуть Олександр Вікторович
Харківський національний університет радіоелектроніки
14.11.2024

















Table of Contents

1	BUSINESS REQUIREMENTS (БІЗНЕС-ВИМОГИ)	6
1.1	Background (Передумови)	6
1.2	(Business Opprtunity) Бізнес можливості	6
2	VISION OF THE SOLUTION (КОНЦЕПЦІЯ РІШЕННЯ)	9
2.1	Vision Statement (Окреслення концепції)	9
2.2. Major Features (Головна функціональність)	10
3	SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)	11
3.1	Scope of Initial Release (Рамки первинного випуску)	11
3.2. Scope of Subsequent Releases (Рамки наступних випусків)	12
4. BUSINESS CONTEXT (БІЗНЕС-КОНТЕКСТ)	13
4.3. Operating Enviroment (Робоче середовище)	13




Revision History

Name
Date
Reason For Changes
Version









1 BUSINESS REQUIREMENTS (БІЗНЕС-ВИМОГИ)

1.1  Background (Передумови)

     У сучасному світі питання мікроклімату в приміщеннях набуває дедалі більшого значення, оскільки багато людей проводять значну частину свого часу у закритих просторах – вдома, в офісах або навчальних закладах. Нерегульовані параметри, такі як температура, вологість та рівень CO₂, можуть призводити до погіршення як фізичного, так і психоемоційного стану людини. Вплив несприятливого мікроклімату часто виражається у зниженні концентрації, підвищеній втомлюваності та навіть у негативних змінах настрою, що прямо впливає на продуктивність і загальний комфорт. Існуючі рішення для підтримки мікроклімату здебільшого спрямовані лише на фізичні параметри повітря, не враховуючи емоційного комфорту користувачів.
     Програмна система кліматичного комфорту та психоемоційного балансу покликана вирішити цю проблему шляхом інтеграції засобів моніторингу параметрів повітря та аналізу впливу мікроклімату на емоційний стан людини. Система не лише контролює та регулює кліматичні показники, але й надає користувачам персоналізовані рекомендації для створення умов, які сприяють покращенню самопочуття, підтримці позитивного настрою та підвищенню продуктивності. Такий підхід робить систему унікальною та значно розширює її функціональні можливості у порівнянні з наявними рішеннями.
1.2 (Business Opprtunity) Бізнес можливості

     Awair — це інтелектуальна система для моніторингу якості повітря в приміщенні, яка вимірює параметри, такі як температура, вологість, рівень CO₂, хімічні речовини (VOC) та дрібнодисперсні частинки (PM2.5). Awair надає користувачам візуальні дані та рекомендації щодо поліпшення якості повітря, що дозволяє своєчасно реагувати на зміни мікроклімату. Однак Awair фокусується виключно на фізичних аспектах якості повітря і не враховує психоемоційний стан користувачів, що може бути обмеженням у досягненні комплексного комфорту.


Рисунок А.1 – Інтерфейс Awair

     Netatmo Healthy Home Coach — ще одна популярна система, що відстежує кліматичні параметри в приміщенні, включаючи температуру, вологість, рівень CO₂ та шум. Вона надає рекомендації для забезпечення комфорту і здорового мікроклімату в оселі, орієнтуючись на фізичні показники. Хоча Netatmo здатна покращувати якість життя користувачів через моніторинг, вона не надає індивідуальних рекомендацій для підтримки емоційного стану або психоемоційного балансу, що є ключовим напрямом для нашої системи.


Рисунок А.2 – Інтерфейс та пристрій Netatmo Healthy Home Coach

     IQAir AirVisual Pro — це система, орієнтована на забезпечення високої якості повітря через вимірювання показників, таких як рівень PM2.5, CO₂, температура та вологість. Завдяки використанню точних датчиків, IQAir дозволяє ефективно відстежувати якість повітря та попереджати користувачів про можливі загрози, що виникають через забруднення повітря. Однак, як і попередні аналоги, IQAir зосереджується лише на фізичних параметрах і не враховує можливість аналізу та підтримки емоційного комфорту користувачів.
       
Рисунок А.3 – Інтерфейс IQAir AirVisual Pro

2 VISION OF THE SOLUTION (КОНЦЕПЦІЯ РІШЕННЯ)
2.1 Vision Statement (Окреслення концепції)

     Програмна система кліматичного комфорту та психоемоційного балансу розроблена для забезпечення оптимальних умов у приміщеннях за допомогою моніторингу, аналізу та регулювання кліматичних параметрів і емоційного стану користувачів. Система використовує датчики для збору даних про температуру, вологість, рівень CO₂ та інші показники повітря, а також проводить аналіз впливу цих факторів на психоемоційний комфорт. Її основне призначення — забезпечити користувачам комплексний комфорт, який поєднує фізичні й емоційні аспекти середовища, сприяючи підвищенню продуктивності, зниженню рівня стресу та покращенню загального самопочуття.
     Система надає користувачам реальні дані про стан мікроклімату у приміщенні, з рекомендаціями щодо необхідних дій, наприклад, вентиляції, регулювання температури або зволоження повітря. Також система автоматично пропонує налаштування кліматичних параметрів у випадках, коли показники виходять за межі оптимальних для емоційного комфорту, наприклад, у разі підвищення рівня CO₂, що може викликати втому та зниження концентрації.
     На основі аналізу психоемоційного стану користувачів, система може підлаштовувати освітлення, вентиляцію або інші фактори мікроклімату для створення комфортного робочого або відпочинкового середовища. Наприклад, для зниження стресу в періоди підвищеного навантаження система може запропонувати легке охолодження повітря або оптимальне освітлення, щоб створити сприятливу атмосферу. Усе це дозволяє системі не лише покращувати фізичний комфорт користувачів, але й підтримувати їхній емоційний баланс, що є особливо актуальним для офісів та навчальних закладів.
     
2.2. Major Features (Головна функціональність)

     Функції, що будуть виконуватися системою кліматичного комфорту та психоемоційного балансу:
     MF 1) Відфультрування шуму в  даних при моніторину і збіру даних з датчиків щодо температури, вологості, рівня CO₂ та інших параметрів повітря у приміщенні.
     MF 2) Використовуючи PID-регулятори або алгоритми оптимізації, виконувати автоматичне налаштування параметрів мікроклімату (наприклад, регулювання температури чи вентиляції) для підтримки оптимальних умов комфорту та продуктивності.
     MF 3) Перегляд історії змін параметрів мікроклімату з можливістю аналізу впливу клімату на емоційний стан протягом часу.
     MF 4) Надання користувачу доступу до історії змін параметрів мікроклімату, які зберігаються у вигляді структурованих даних.
     MF 5)  Сповіщення користувачів про зміни мікроклімату, що виходять за межі комфортних значень, та рекомендації щодо їх коригування.
     MF 6) Адаптація параметрів освітлення та рівня звуку у приміщенні для створення гармонійного середовища, враховуючи поточний емоційний стан користувача.
     MF 7) Візуалізація поточних даних про стан мікроклімату та психоемоційного балансу у вигляді графіків і звітів, доступних для користувача.
     MF 8) Управлання доступом до системи.
     
3 SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)
3.1 Scope of Initial Release (Рамки первинного випуску)

     Перелік функціональності для серверної та IoT частини програмної системи кліматичного комфорту та психоемоційного балансу:
     MF 8-1) Авторизація та вхід у систему для захисту даних та налаштування користувачів.
     MF 1-1) Моніторинг і фільтрація даних з датчиків. Збір і очищення даних про температуру, вологість, рівень CO₂ та інші параметри повітря для забезпечення точного аналізу мікроклімату.
     MF 2-1) Використовуючи PID-регулятори або алгоритми оптимізації, виконувати автоматичне налаштування параметрів мікроклімату (наприклад, регулювання температури чи вентиляції) для підтримки оптимальних умов комфорту та продуктивності.
     MF 4-1) Надання користувачу доступу до історії змін параметрів мікроклімату, які зберігаються у вигляді структурованих даних. Сервер виконує математичний аналіз, включаючи статистичну обробку, виявлення трендів, кореляцію змін мікроклімату з емоційним станом, і на основі цього генерує персоналізовані рекомендації для покращення емоційного стану.
     MF 6-1) Адаптація параметрів освітлення. Оптимізація освітлення для створення комфортного емоційного середовища відповідно до стану користувача.

     3.2. Scope of Subsequent Releases (Рамки наступних випусків)

     Перелік функціональності для веб та мобільних клієнтів програмної системи кліматичного комфорту та психоемоційного балансу:
     MF 3-1) Перегляд історії змін параметрів мікроклімату з можливістю аналізу впливу клімату на емоційний стан протягом часу.
     MF 7-1) Відображення рекомендацій щодо оптимальних параметрів для різних ситуацій, таких як робота, відпочинок або активний відпочинок.
     MF 5-1) Сповіщення користувачів про зміни мікроклімату, що виходять за межі комфортних значень, та рекомендації щодо їх коригування.
     MF 7-1) Візуалізація поточних даних про стан мікроклімату та психоемоційного балансу у вигляді графіків і звітів, доступних для користувача.

     4. BUSINESS CONTEXT (БІЗНЕС-КОНТЕКСТ)
     4.3. Operating Enviroment (Робоче середовище)

	Система буде використовуватись користувачами, що можуть перебувати в різних географічних локаціях. Враховуючи, що питання мікроклімату є важливим для комфортного перебування в приміщеннях, користувачі з різних точок світу, а також в межах однієї країни, можуть потребувати доступу до системи в будь-який час доби. Оскільки система передбачає інтеграцію з мобільними додатками та веб-платформами, доступ до неї буде забезпечений для користувачів незалежно від місця знаходження, що вимагає стабільного інтернет-з’єднання та високої надійності.
	Мови програмування:
* TypeScript: Використовуватиметься для розробки серверної логіки та фронтенд частини, забезпечуючи типізацію та зручність у створенні масштабованих веб-додатків.
* Kotlin: Обрано для розробки мобільного додатка на платформі Android, оскільки Kotlin є ефективною та сучасною мовою, що забезпечує високу продуктивність і сумісність з Android SDK.
* React.js: Ця бібліотека для JavaScript буде використовуватися для створення динамічного та інтерактивного інтерфейсу веб-додатку, забезпечуючи швидкий відгук і зручний користувацький досвід.
* MongoDB: Це нереляційна база даних, яка буде використовуватися для зберігання структурованої та неструктурованої інформації, зокрема даних про кліматичні умови, емоційний стан користувачів, настрої, а також для зберігання сенсорних даних.
	Arduino платформа для IoT:
* Arduino: Платформа для збору даних від IoT-сенсорів, таких як датчики температури, вологості та тиску. Arduino виступатиме як основний інтерфейс для отримання реальних даних про мікроклімат, що передаватимуться на сервер для подальшого аналізу та прогнозування.
     Протоколи зв'язку для передачі даних:
* MQTT: Це протокол для обміну повідомленнями між Arduino-сенсорами та сервером. MQTT є легким та ефективним рішенням для IoT-застосунків, забезпечуючи надійну передачу даних в реальному часі.
* HTTP: Стандартний протокол для обміну даними між сервером та фронтенд частинами (веб- та мобільними додатками). Використання HTTP дозволяє організувати ефективну передачу даних між усіма частинами програмної системи.

ДОДАТОК Б
Відео-посилання на Youtube

https://youtu.be/VWLmlaesX3E